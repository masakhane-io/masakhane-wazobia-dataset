ORÍ KÌÍNÍ
1.0 ÌFIHÀN

Àwọn ìdènà oyún jẹ́ àwọn ẹ̀rọ tí a fi ń dèna oyún. Ìmọ̀ àti lílò ìdènà oyún jẹ́ àtọ́kasí pàtàkì fún ìlera ìbálòpọ̀ láàrín àwọn ọ̀dọ́. Ṣíṣètò, jíjẹ́ kó wà àti lílo ìdènà oyún ni à ń pè ní ètò ẹbí. 
Ìdènà oyún ti wà ní lílò láti ayébáyé, ṣùgbọ́n ìlànà t’ó múnádóko tí kò sì léwu ní ó sẹ̀sẹ̀ di lílò ní ọ̀rúndún ogún. 
Àwọn àṣà míì ma ń fi òpin sí tàbí ṣe ìrẹ̀wẹ̀sì sí rírí àyè sí lílò àwọn ìdèna oyún nítorí wọ́n rò pé ó jẹ́ ìwà tí kò lẹ́tọ̀ọ́, ó lòdì sí èsìn, tàbí ohun tí wọn kò fẹ́ ní òṣèlú.
Àwọn ìdènà oyún tí ó múnádóko jù ni yíya ọkùnrin lágàn nípasẹ̀ fasẹkitómì, àti túbálú litigéṣọ̀n láàrín àwọn obìnrin, ẹ̀rọ tí a máa ń fi sínú ilé ọmọ obìnrin (IUD), àti ìdènà oyún tí a lè gbìn. 
Àwọn tí ó tẹ̀lé èyí ni àwọn ọnà tí ó dúró lórí òmóònù, lára rẹ̀ ni ògun afẹnulò, àbùlé, òròka ojú ara, àti abẹ́rẹ́. 
Àwọn ọ̀nà tí kò múnádóko tó ni ìdènà ara gẹ́gẹ́ bí rọ́bà ìdáàbòbò, dìáfrámù àti kànkàn ìdènà oyún, àti ọ̀na pípe àkíyèsí líl'óyún. 
Àwọn ọ̀na tí ó múnádóko tó kéré jùlọ ni aporó àtọ àti yíyọ kúrò ọkùnrin ṣáájú dída àtọ. 
Yíyàgàn, bí ó ti jẹ́ èyí tí ó múnádóko gidi, kìí ṣe yí padà, àwọn ọ̀nà tó kù ṣeé yí padà, púpọ̀ lẹ́sẹ̀kẹsẹ̀ lórí dídá wọn dúró. 
Ìbálòpọ̀ àìléwu, irú gẹ́gẹ́ bí lílo rọ́bà ìdáàbòbò ọkùnrin tàbi t'obìnrin, tún lè ṣe ìrànlọ́wọ́ láti dènà àwọn àkóràn ìbálòpọ̀. 
Àwọn ìdènà oyún tí ó kù kò dáàbò bo ni kúrò láti ní àrùn ìbálòpọ̀. 
Àwọn ìdènà oyún pàjáwìrì lè dènà oyún níní tí wọ́n bá lòó láàrín wákàtí méjìléláàádọ́rin sí ọgọ́fà lẹ́hìn níní ìbálòpọ̀ tí kò ní ààbò. 
Àwọn kan jiyàn wípé àìní ìbálòpọ̀ jẹ́ ọ̀kan nínú awọn ọ̀nà ìdènà oyún, ṣùgbọ́n ẹ̀kọ́ àìní ìbálòpọ̀ lè ṣe àlékún oyún ọ̀dọ́mọdé tí ẹ̀kọ́ náà kò bá wá pẹ̀lú ẹ̀kọ́ ìdènà oyún, nítorí àìgba ẹ̀kọ́ náà.
Láàrín àwọn ọ̀dọ́mọdé, oyún níní ewu ńlá yíyọrísí tí kò dára. 
Ètò ẹ̀kọ́ tí ó jọjú nípa ìbálòpọ̀ àti rírí àyè sí àwọn ìdènà oyún ma ń díkùn òṣùwọ̀n oyún tí a kò fẹ́ ní ẹgbẹ́ orí yìí. 
Nígbà tí gbogbo orísirísi ìdènà oyún ni àwọn ọ̀dọ́ lè lò, àwọn ìdènà oyún ọlọ́jọ́ gbọọrọ tí ó ṣeé yọ bi èyí tí a gbìn sí ara, àwọn IUD, tàbí òròka ojú ara ni ó ní àṣeyọrí tí ó pọ̀jù ní díndínkù òṣùwọ̀n oyún níní láàrín àwọn ọ̀dọ́mọdé. 
Lẹ́hìn ìbí ọmọ, obìnrin tí kò bá fún ọmọ rẹ̀ l'ọ́mú nìkan lè tún lóyún lẹ́hìn ọ̀sẹ̀ mẹ́rin sí mẹ́fà. 
Àwọn ìdènà oyún míì ni a lè bẹ̀rẹ̀ sí lò lẹ́sẹ̀kẹsẹ̀ lẹ́hìn ìbímọ, àwọn ìdènà oyún míì sì máa ń gbà tó oṣù mẹ́fà lẹ́hìn ìbímọ kí wọn tó lòó. 
Láàrín obìnrin tí ń f'ọ́mọ lọ́mú, àwọn ọ̀nà ìdènà oyún tí purojẹsitínì ni ó dára ju lílo oògùn ìdènà oyún nípa ẹnu. 
Láàrín àwọn obìnrin tí kò ṣe ǹkan oṣù kẹta, a gbà wọ́n n'íyànjú láti máa lo ìdènà oyún fún bi ọdún kan lẹ́hìn tí wọ́n bá rí ǹkan oṣù wọn kẹ́hìn.

2.0
Bíi mílíọ̀nù lọ́nà okòólénígba àti méjí obìnrin tí ó fẹ́ dèna oyún ní àwọn orílẹ̀-èdè tí ń dàgbàsókè ni kò lo ọ̀nà ìdènà oyún ti ìgbàlódé. 
Lílo ìdènà oyún ní àwọn ìlú tí ń dàgbàsókè ti dínkù ikú tí ó ma ń wáyé nípasẹ̀ oyún níní ní ọ̀nà mẹ́rin nínú mẹ́wàá (bíi ikú lọ́nà ẹgbẹ̀rún lọ́nà ọ̀tàlénígba le mẹwaa ni ó ti dènà ní ọdún un 2008) ó sì le dènà méje nínu mẹ́wàá tí wọ́n bá ṣe àmúlò ìdènà oyún gẹ́gẹ́ bí ó ti jẹ́. 
Nípasẹ̀ fífi àyè sílẹ̀ láàrín oyún, ìdènà oyún lè túnbọ̀ mú bíbímọ obìnrin àgbàlagbà dára si àti pé kí ọmọ wọn kí ó yè. 
Ní àwùjọ ìpínlẹ̀ tí ń dàgbà, owó tí obìnrin ń rí àti ohun ẹ̀ṣọ́ wọn, àti ètò ẹ̀kọ́ ọmọ wọn àti ìlera wọn máa ń dára si tí wọ́n bá rí àyè sí ìdènà oyún. 
Dídèna oyún ń mú kí ọrọ̀ ajé ìlú dàgbà si nítorí àwọn ọmọ tí ń gbára lé ni tí ó kéré, obìnrin púpọ̀ ń kó ipá nínú ìṣe, àti díndínkù nínú lílo ohun àdáyébá ọrọ̀ tí ó wọ́n. 
Àpẹẹrẹ ìdènà oyún ni sísẹ́ ara ẹni, lílo oògùn ìdènà oyún, rọ́bà ìdáàbòbò, fìlà abẹ́, fíìmù ìdènà oyún, ohun gbíngbìn sára, fóòmù àti àwọn suposítírì, dìáfúrámù, dídèna oyún pàjáwìrì, dídèna oyún níbi ilé ọmọ, yíyọkúrò abbl.
Títúnṣe àwọn ọ̀nà ìdènà oyún tí ó ti wà àti fífi àkíyèsí si ni a nípò, bí ó ti jẹ́ wípé bi ìlàjì àwọn tí ó lóyún láìmọ̀ọ́mọ̀ ni kò lo ìdènà oyún nígbà náà. 
Ìdàgbàsókè àwọn ọ̀nà ìdènà oyún tí ó ti wà ni ìwádìí ń lọ lórí rẹ̀, tí ó sì jẹ́ wípé rọ́bà ìdáàbòbò obìnrin tí ó dára si, dìáfúráàmù tí ó dára si, páàṣì tí ó ní purojẹsitínì nìkan, àti òròka abẹ́ tí ó ní purojẹsitẹrọ́nì tí ó ń pẹ́ sì wà lára rẹ̀. 
Ọ̀pọ̀ nínú àwọn ọ̀nà láti yani lágàn láti abẹ́ ni wọ́n ń ṣe ìwádìí rẹ̀ lọ́wọ́. Ọ̀kan ni fífi kuinakíráìnì sí ilé ọmọ tí ó ma ń fa ojú egbò àti àìlèbímọ. Nígbà tí ìlànà náà kò wọ́n tí kò sì nílò iṣẹ́ abẹ, àwọn ìfiyèsí wà nípa tí ó ní lẹ́hìn àkókò tí ó pọ̀. 
Nńkan míì, polidokanọ́ọ̀lù tí ó ń ṣesẹ́ gẹ́gẹ́ bí ọ̀nà tí a ti là sílè ni wọ́n ń wò lọ́wọ́. 
Ẹ̀rọ kan tí à ń pè ní ẹ̀sọ́ọ̀, tí ó ń fẹ̀ tí wọ́n bá gbe sí ilé ẹyin tí ó sì ń dí wọn ni ó di lílò ní ìlú Amẹ́ríkà ní ọdún un 2002.
A ní ìgbàgbọ́ wípé lílò àti ìmọ̀ ìdènà oyún dáadáa ni kò ní dín kù oyún àìfẹ́ nìkan, sùgbón, yóò dẹ́kun oyún àìfẹ́ àti pé yóò dínkù àwọn ọmọdé àti àwọn ọmọ ọwọ́ tí kò nílé tí ń gbára léni káàkiri àgbáyé. 
Èyí lè túmọ̀ sí pé ìpín àwọn tí ń gbára léni dínkù àti ìlọsíwájú àwọn òṣìṣẹ́ fún ìdàgbàsókè ọrọ̀ ajé tí ó dára si ní Nàìjíríà. 
Isẹ́ tí a dáwọ́lé yìí ni láti mọ ìlò ìdènà oyún láàrín akẹ́kọ̀ọ́ obìnrin nígbà tí a lo ilé ìwé ẹ̀kọ́ àgbà tí ìmọ̀ ẹ̀rọ tí ìlú Àkúrẹ́ (FÚTÀ) gẹ́gẹ́ bi ibi ìwàdìí wa nípa lílo ìlàna ìdáhùn tí ó jẹ́ raundọmáísí 

3.0
1.1 Ìwúrí ìwádìí
Ìwádìí yìí ni o ní ìwúrí níbi ìfẹ́ sí sámúpú sọveè àti ọ̀nà láti ṣírò ajúwe àwọn ẹ̀rọ kan nípa mímú díẹ̀ nínú wọn. 
Àti wípé ìfẹ́ láti túbọ̀ ní òye sí bí a ti ń fi ipá gba ìdáhùn àti àwọn ìbéèrè tí kò jọ ohun tí à ń sọ ní ẹ̀kọ́ sampling.
1.2 Àwọn èrò àti èròngbà ìwádìí
1.2.1 Èrò
Èrò iṣẹ́ àgbéṣe yìí ni láti lo randomized response technique láti ṣírò iye àwọn akẹ́kọ̀ọ́ obìnrin tí ó ń lo ìdènà oyún ní ilé ẹ̀kọ́ àgbà àpapọ̀ ti oní ìmọ̀ ẹ̀rọ ní ìlú Àkúrẹ́.
1.2.2 Èròngbà
Àwọn èròngbà ìwádìí yìí ni láti
* fi lílò Randomized response technique hàn gẹ́gẹ́ bí ọ̀nà láti ṣírò iye àwọn ènìyàn tí ó ń fi iyè sí nnkan, lílo ẹ̀rọ tín mú nkan làì bìkítà (kààdì ayò)
*fífi lílo èrọ R hàn ní títúpalè ìwádìí gbòòrò ti statistics
1.3 Kókó èkọ́
Ìwádìí yìí mú wá sí ìdojúko iṣẹ́ àwọn akẹ́ẹ̀kọ́, òbí, oníṣé ìlera, aṣojú ọ́fíìsì alákóso ìlera àti ti ẹ̀kọ́ nípa lílo ilé ẹ̀kọ́ àgbà àpapọ̀ ti ìmọ̀ ẹ̀rọ, ìlú Àkúrẹ́ gẹ́gẹ́ bíi ibi ìwádìí.
1.4 Agbègbè ìwádìí
Ìwádìí yìí lo àlàyé tí a rí gbà láti àwọn akẹ́kọ̀ọ́ obìnrin ti fásítì àpapọ̀ ti onímọ̀ ẹ̀rọ, ìlú Àkúrẹ́ tí ó sì la àwọn ilé ìwé ẹ̀kọ́ mẹ́fẹ̀ẹ̀fà àti ẹ̀ka ẹ̀kọ́ fásitì náà.
1.5 Ìtumò àwọn kókó ọ̀rọ̀
1.5.1 Nǹkan ìdènà oyún
Èyí ni àwọn ẹ̀rọ tí à ń lò láti dènà oyún. Àwọn ni oríṣiríṣi ẹ̀rọ, ògùn, ohun ìṣe ìbálòpọ̀ tàbí iṣẹ́ abẹ láti dènà oyún níní. 
Dídènà oyún ma ń ran obìnrin lọ́wọ́ láti ṣètò tí àti ìgbà tí wọ́n bá fẹ́ lọ́mọ.